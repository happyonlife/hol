ეს არის მხიარული და გასართობი თამაში 8 წლის ასაკიდან ბავშვებისა და მოზარდებისთვის. რეკომენდებულია მოზრდილთათვისაც.
თამაში ხელს უწყობს ინტერნეტის უსაფრთხოდ და სათანადოდ გამოყენების ოქროს წესების ათვისებას.

<size=24> თამაშის ელემენტები</size>
- 1 კამათელი
- ოთხი კატეგორიის "გამოწვევის" ბარათები:  "მოდი, ვილაპარაკოთ!", "შეწყვიტე ონლაინბულინგი!",  "ფრთხილად იყავი!"  "ითამაშე უსაფრთხოდ!"
- "ანტივირუსის" ბარათები
- "მოვლენების" ბარათები: მოძრავი და  იღბლიანი ბარათები
- "დახმარების ბარათები", რომელიც აყალიბებს ოქროს წესებს ჯანსაღი თამაშისთვის
- 1 დაფა
- 6 ფერადი ავატარი

<size=24>თამაშის მიზანი</size>
თამაშის მიზანია, სწორად უპასუხო "გამოწვევის" ბარათების სხვადასხვა კითხვას და პირველი მიხვიდე ფინიშთან.

<size=24>მოთამაშეები</size>
თამაში შეიძლება როგორც ინდივიდუალურად, ისე გუნდურად (გუნდში 2 ან 3 მოთამაშე). სასურველია ზრდასრული ჩაერთოს თამაშში მოდერატორად. 

<size=24>თამაში</size>
- თითოეული მოთამაშე ირჩევს ფერად ავატარს, რომელიც თავსდება დაფის სასტარტო უჯრაზე.
- მოთამაშეები რიგრიგობით აგორებენ კამათელს.
- პირველი მოთამაშე თამაშს კამათლის გაგორებით იწყებს და გადააადგილებს ავატარს იმდენი უჯრით, რა ციფრიც ამოუვა კამათელზე. შემდეგ მეორე მოთამაშის ჯერი დგება, რომელიც თამაშს იმავე პრინციპით აგრძელებს.

<size=24>თუ მოთამაშე მოხვდა…</size>
- უჯრაზე, _ romelzec gamosaxulia "gamowvevis" romelime baraTis simbolo - "მოდი, ვილაპარაკოთ!", "შეწყვიტე კიბერბულინგი!", "ფრთხილად იყავი!", "ითამაშე უსაფრთხოდ!" - ჩნდება "გამოწვევის" შეკითხვა და გამოწვეული მოთამაშე ცდილობს, მას უპასუხოს. თუ პასუხი არ არის სწორი, მოთამაშეს მეორე შანსი ეძლევა. თუ პასუხი ისევ არასწორია, გამოწვეული მოთამაშის ავატარი თავსდება უჯრაზე "სდექ", "გამოწვევის" უჯრის გვერდით, რათა იფიქროს პასუხზე. როცა ისევ მისი ჯერი დადგება, თამაშს იმავე უჯრიდან გააგრძელებს.
- ერთ-ერთ უჯრაზე, რომელიც აღნიშნულია  "მოვლენების" ბარათების სიმბოლოთი (გადაადგილებისა და იღბლიანი ბარათები), ჩნდება "მოვლენების" მითითება და მოთამაშე იღებს ჯილდოს ან ჯარიმას დამატებული/დაკლებული ქულების ან გაზრდილი/შემცირებული უჯრების სახით.
- "ანტივირუსის" უჯრა. გილოცავთ! ამ უჯრაზე მოხვედრისას მოთამაშე იღებს ბარათს "ანტივირუსი", რომელიც გამოადგება, როცა მოხვდება უჯრაზე "ვირუსი" (მე-11 და 26-ე უჯრები).
- ვირუსის უჯრა. აქ მოთამაშეს თავს ესხმიან კომპიუტერული ვირუსები. თუ არ აქვს ბარათი "ანტივირუსი" (მაგალითად, შეძენილი მე-4 ან მე-19 უჯრებზე), მან ერთი სვლა უნდა გამოტოვოს და დაელოდოს თავის რიგს.

<size=24>შენიშვნები</size>
- მე-8 უჯრაზე მოხვედრისას ლოდინის დრო შეიძლება გაიზარდოს, უნდა გაჰყვე მეზობელ უჯრაზე დატანილი ისრების მიმართულებას.
- კვადრატი "გადახტი მე-10 უჯრაზე" მოთამაშეს საშუალებას აძლევს, მე-10 კვადრატზე გადავიდეს.
- ერთი თამაშის მსვლელობისას ერთი და იმავე კატეგორიის ორ "გამოწვევის" ბარათზე სწორი პასუხის შემთხვევაში, მოთამაშე ჯილდოვდება კატეგორიის შესაბამისი დახმარების ბარათით.